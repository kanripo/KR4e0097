# -*- mode: mandoku-view; -*-
#+TITLE: 梧岡集
#+DATE: 2015-08-25 00:19:40.811285
#+PROPERTY: ID KR4e0097
#+PROPERTY: BASEEDITION WYG    
#+PROPERTY: JUAN 卷三
<pb:KR4e0097_WYG_003-1a>¶
欽定四庫全書¶
　梧岡集巻三¶
　　　　　　　　　　　明　唐文鳳　撰¶
　　五言律詩¶
　　　進臘日詩¶
大蜡逢嘉節陽和暖欲回人間恩惠溥天上早春來臘¶
意風催栁寒香雪沁梅梁園應預宴授簡效鄒枚¶
　　　又¶
<pb:KR4e0097_WYG_003-1b>¶
臘日饒佳景乾坤萬里同三農方報祀八蜡已成功鶴¶
禁春光早龍庭喜氣濃太平端有像願勿效東封¶
　　　洪武庚辰八月一日為撫安人民至衣錦鄉訪¶
　　　安湖書院拜先聖殿謁先賢祠棟宇傾撓廊廡¶
　　　荒茀顧瞻感嘆念欲興修兹焉經始以俟畢工¶
　　　厯初十日夜坐挈矩堂新月滿庭謾爾興懷成¶
　　　五言近體十首時儒生鍾民敬亦次余韻以紀¶
　　　一時之清興也¶
<pb:KR4e0097_WYG_003-2a>¶
凉夜坐長廡披衣酒半醒月涵雙沼白雲去萬山青遺¶
老猶文物前修尚典刑我來勤撫字短髪故星星¶
　　　又¶
昔號懷珍士今游衣錦鄉三程祠尚在二謝塚應荒儀¶
範崇昭代功勲銘太常自慚居邑宰弔古意何長¶
　　　又¶
天地有否泰山川無古今相傳舊時政應慕昔賢心三¶
獻曽悲玉四知常畏金平生無寸術一念恤民深¶
<pb:KR4e0097_WYG_003-2b>¶
　　　又¶
三桂雪霜古孤槐風雨黄昔賢祀宇在先聖殿庭荒壁¶
刺藤枝小墻垂草蔓長愧予同政教感慨意徬徨¶
　　　又¶
夜坐庭前月娟娟影倍清眼看前代迹心切故鄉情積¶
水魚龍起空林鳥鵲驚靈槎如可覔吾欲上蓬瀛¶
　　　又¶
昨日又今日千山復萬山道途常畏險身世每思閒有¶
<pb:KR4e0097_WYG_003-3a>¶
役吟情澁無憂酒量寛一官聊自慰未必悞儒冠¶
　　　又¶
問月月不荅留雲雲自行江山應有待天地豈無情蒼¶
狗形須變青鸞影更明一杯聊復爾漫聽浩歌聲¶
　　　又¶
不盡吟詩趣徘徊欲二更亂星浮酒甕孤月煑茶鐺此¶
夜朋徒興他鄉兄弟情平生仗忠信撫事不須驚¶
　　　又¶
<pb:KR4e0097_WYG_003-3b>¶
得酒曉仍飲尋思夜更哦人心應復爾吾道竟如何蟾¶
影一池靜蛩聲四壁多百年斯道重未用歎蹉跎¶
　　　又¶
問俗經村落周行途路難端嚴元有道澹泊若無官報¶
國寸心赤憂民兩鬢斑位卑才更拙誰為達朝端¶
　　　和游新吳寺詩韻有小序¶
　　　雲幢海上人來自西昌手新吳寺詩文一帙有¶
　　　杭府通判楊自立所作小序同游諸文士分韻¶
<pb:KR4e0097_WYG_003-4a>¶
　　　賦詩以黄葉前朝寺為韻成五言體五首囑余¶
　　　和之愧不自揆勉短續貂以繼楊公諸游士之¶
　　　清興云時洪武壬午冬十一月也¶
歩屧響迴廊庭虛月一方栴檀雲弄影薝蔔夜吹香禪¶
定猿窺鉢經殘鶴護房明朝覔歸路滿地葉飛黄¶
　　　　　　　　　　　　　　右黃字¶
招提境清幽小徑縈曲折登髙目可舒攬秀意猶愜石¶
壇花雨飄琴室松風歇向晚偶題詩冩遍寒蕉葉¶
<pb:KR4e0097_WYG_003-4b>¶
　　　　　　　　　　　　　　右葉字¶
䭾經白馬寺創額赤烏年宗續雲門法心參雪竇禪松¶
髙留鶴語樹老蛻龍懸長日繙經罷蒲團禮佛前¶
　　　　　　　　　　　　　　右前字¶
倚杖閒尋寺吟詩忽過橋晚山含雨暗秋水共天遥自¶
媿花封治難從桂隠招婆婆遊世界鐘鼓樂清朝¶
　　　　　　　　　　　　　　右朝字¶
涯洲地幽深尋僧聊小憇名山在寰區勝境異人世澗¶
<pb:KR4e0097_WYG_003-5a>¶
寒龍已歸村深虎初逝上方鐘磬聲疑是雲門寺¶
　　　　　　　　　　　　　　右寺字¶
　　　萬安縣¶
小小萬安縣潺潺惶恐灘江流章貢水地接吉筠山産¶
薄賦應少民稀政自閒為言趙大尹解任幾時還(時趙/彦剛)¶
(為本縣/令考滿)¶
　　　永和鎮(宋丞相益國公必大家是鎮有窰塲燒/磁器公生後器不能成猶存讀書䑓)¶
永和古名市益國是家鄉窰變胚胎器街存瓦礫墻山¶
<pb:KR4e0097_WYG_003-5b>¶
川奪秀色天地啟珍藏寂寞書䑓在茫茫春草長¶
　　　螺子山¶
山名螺子小蒼翠欲參天勢壓崆峒外形凝混沌前琳¶
宫浮紫氣梵宇出青蓮吾欲投簮紱歸耕老石田¶
　　　吉水縣¶
邑號古西昌相傳文物鄉栽花令尹宅擢桂狀元坊江¶
㵼吉文字山凝秀色蒼曉來春兩霽新緑栁絲長¶
　　　清江鎮¶
<pb:KR4e0097_WYG_003-6a>¶
鎮市清江上居民棟宇連淮鹽堆客肆廣貨集商船草¶
色春迷地波光暖浸天凌晨征棹發萬竈起炊烟¶
　　　豐城縣¶
小縣枕江濵人家栁色新斗牛空紫氣天地已青春士¶
俗猶追古民風頗化淳文安今寂寞千古老儒臣(元學/士揭)¶
(文公曼/卿故鄉)¶
　　　徐孺子亭(遺趾在/東湖)¶
髙士亭今廢遺基俯碧流聲名著東漢人物重南州友¶
<pb:KR4e0097_WYG_003-6b>¶
致生芻奠賔延下榻留平生惟食力禄仕豈曽謀¶
　　　望湖亭¶
一上望湖亭湖山四面青天開浮碧落水濶接滄溟蛟¶
窟人懷懼龍祠客乞靈老年思補報短髪恁星星¶
　　　落星石¶
女媧曽煉石上補列星躔遺質傳千古流光下九天龍¶
文猶照日虹氣欲生烟水落年年在西風幾泊船¶
　　　湖口縣¶
<pb:KR4e0097_WYG_003-7a>¶
萬里長江逺扁舟一葉孤山連彭澤縣水接洞庭湖客¶
市魚堪買人家酒可沽丹心頻念闕指日到皇都¶
　　　湖口觀音閣¶
傑閣枕江滸登臨為落㠶天開兠率境波浸補陀巖僧¶
設伊蒲供經翻貝葉函村醪澆旅况吾欲典春衫¶
　　　彭澤縣¶
欲問柴桑里來尋陶令家菊香無舊蝶栁色有新鴉雲¶
淨浮青嶂潮回擁白沙縣街今寂寞酒貴不堪賖¶
<pb:KR4e0097_WYG_003-7b>¶
　　　馬當峽夜泊¶
夜泊馬當峽潮歸龍起風徃來千里外辛苦五年中每¶
歎零丁客多慚矍鑠公天空明月出故故照孤篷¶
　　　佛指峽阻風¶
佛指喜名峽客心驚阻風江山應有待天地更能容民¶
俗思遺愛臣心秉至公老年頻念闕矯首五雲東¶
　　　再留佛指峽¶
昨日雨猶少今朝風更多江吞大信水峽束小孤波萬¶
<pb:KR4e0097_WYG_003-8a>¶
事古如此百年今若何明當發征棹沽酒一髙歌¶
　　　佛指峽舟中見月有感¶
長江夜景沈風急掃頑隂鳥鵲髙枝穏魚龍積水深月¶
藏萬古魄人老百年心抱膝閒吟罷羈懷苦不禁¶
　　　又¶
去縣離百日思鄉隔萬山民心應久望月色自長閒江¶
隠蛟螭窟天開虎豹關姮娥如有意清影照蒼顔¶
　　　又¶
<pb:KR4e0097_WYG_003-8b>¶
阻風愁不柰見月喜何如蟾影涵蘇魄龍光燭太虛斗¶
間覘紫氣頷下現丹書桂闕羣仙降天香拂袖裾¶
　　　又¶
三日留孤峽風狂濁浪髙寸心馳去楫微命托輕舠阿¶
閣來儀鳳神山載巨鰲五雲天闕近朝罷謁銓曹¶
　　　又¶
來日當殘臘歸期及暮春眼看今夜月心切故鄉人浪¶
息煩風伯舟安托水神馮唐何用嘆未悞百年身¶
<pb:KR4e0097_WYG_003-9a>¶
　　　離佛指峽¶
空傳佛指現不念佛心慈怒浪排空猛驚風入夜癡峽¶
青花雨墜江碧栁烟垂此地稽留苦王程敢後期¶
　　　泊雷港有作¶
大江風浪急雷港暫停舟桅直黏雲立㠶輕帶雨收葦¶
蒲連浦溆楊栁暗汀洲每羨漁家樂謀生不外求¶
　　　又¶
雷港沙堆浦春江浪拍空一時潮信雨三月石尤風飛¶
<pb:KR4e0097_WYG_003-9b>¶
退無來鷁歸遲有去鴻故鄉朋舊在何日酒尊同¶
　　　又¶
昨日又今日百年能幾年暮雲青峽雨春水白鷗天寗¶
戚歌牛下昌黎拜馬前平生恁流止志氣肻祈憐¶
　　　又¶
晚泊豁吟懷行行步渚沙雨添新栁耳水減嫩蒲芽烏¶
鬼來漁艇青蚨付酒家微風吹短褐倚杖數歸鴉¶
　　　又¶
<pb:KR4e0097_WYG_003-10a>¶
舟子行舟緩淹留十月程人心誰㑹意王事我關情風¶
暖江波定雲晴浦月生故鄉何處是迢逓望徽城¶
　　　横石磯¶
横石倚漁磯狂風浪激飛山頭雲覆帽地骨草成衣城¶
繞江三面天連水四維人家栁汀上沽酒賣魚肥¶
　　　吉陽鎮¶
吉陽傳舊鎮廵徼復新司燒劵不我責棄繻當自期江¶
空雲冪冪天濶雨絲絲肻謂吾衰矣心猶少壯時¶
<pb:KR4e0097_WYG_003-10b>¶
　　　雁汊¶
小河流雁汊巨浸接龍灣碧㵼九江水青迎兩縣山老¶
添新白髪愁減舊紅顔酒助詩神壯揮毫思不慳¶
　　　長楓峽¶
篙師用力健㠶駛拂雲低浪湧長楓峽沙平短栁堤雨¶
輕魚性熟風暖鳥聲齊酒醒詩成後蠻箋手自題¶
　　　拏檛石¶
亂石累堆小嶄巖髙丈尋一拳浮水面千古鎮江心鸛¶
<pb:KR4e0097_WYG_003-11a>¶
鶴棲巢穏蛟龍宅窟深晚來閒極目獨獨自長吟¶
　　　馬踏石¶
何年天馬下踏碎石紛紛跡印滎河種蹄奔沙苑羣深¶
涵三月浪亂㸃一江雲晚泊維舟處微風酒半醺¶
　　　池口鎮¶
迫暮宿池口維舟艤渡頭城依孤嶂聳水入大江流市¶
小無鹽肆年飢有米艘人生忙底事閒殺羨沙鷗¶
　　　又¶
<pb:KR4e0097_WYG_003-11b>¶
驗劵廵司下停舟水驛前逺山常隱霧巨浸欲吞天小¶
市魚蝦集長汀鷗鷺眠旅情何太苦搔首意茫然¶
　　　梅根市¶
寂寞梅根市潮回岸擁沙栁邉維客艇樹底著人家山¶
暝雲含雨江晴水映霞曉來篷下坐開鏡整烏紗¶
　　　六百丈¶
地長六百丈江濶一千尋章亥足曽歩𤣥夷夢未臨(禹/祭)¶
(衡山夢𤣥夷蒼水使者得金簡玉/字乃得治水之要出吳越春秋)山川古域在嵗月逝¶
<pb:KR4e0097_WYG_003-12a>¶
波深自是操吳語何煩效越吟¶
　　　銅陵縣(五世祖唐廷瑞宋/理宗朝登科仕銅)¶
見説銅陵縣相傳我祖風抱經曽擢桂授職已哦松水¶
木情何極江山興不窮文孫事尋訪父老指遺蹤¶
　　　舟過銅陵得風¶
累日逢狂浪凌晨得順風舟輕如駛馬㠶快若征鴻鼻¶
祖政猶在文孫道未窮南京天闕近王氣鬱葱葱¶
　　　晚泊神福鎮¶
<pb:KR4e0097_WYG_003-12b>¶
鎮有將軍廟徐君幾代孫操戈忠更切挂劍誼尤尊雖¶
享千年祀難招百戰魂神靈頻錫福落日大江吞¶
　　　又¶
古鎮名神福將軍有廟庭水光浮日白山色隔江青魚¶
化長生浪鷗驚不下汀丁寜一盃酒此地慰漂零¶
　　　又¶
生居治平世老遇聖明時日月無私照江山有後期潮¶
痕添雨見花信得春知晚泊吟眸豁微風颺鬢絲¶
<pb:KR4e0097_WYG_003-13a>¶
　　　又¶
水暖沙堆浦江深浪激磯栁花黏燕薄蘆笋薦魚肥事¶
業方從拙生涯計任非懷忠慚食禄應笑泣牛衣¶
　　　荻港¶
小港紆平岸長江捲怒濤人心䑕投穴我志鶴鳴臯陰¶
靄村墟隠悲風日夜號持衡頻考績清裁屬東曹¶
　　　版子磯¶
分港殺波急突磯攅石多天寒吼犀兕浪暖鬭蛟鼉東¶
<pb:KR4e0097_WYG_003-13b>¶
海鞭難塞南山叩更歌年年形勝在人世幾經過¶
　　　月子河¶
天近星姑渚(黄姑織女星也星名黄姑/故曰星姑蜀有黄姑渚)江分月子河磯¶
頭蹲虎石沙觜漾鷗波白水連淮濶青山入楚多徃來¶
無阻險鼓枻一長歌¶
　　　月子河午泊¶
河口初停楫江心又挂㠶水光揺去斾雨氣襲征衫薄¶
俗空騰謗清朝肻畏䜛神祠千古壯髙倚石嶄巖¶
<pb:KR4e0097_WYG_003-14a>¶
　　　三山鎮¶
鎮挹三山聳江通二水流驚濤捲地起怒吹挾雲浮投¶
檄昌黎伯乘槎博望侯平生逺遊志何日到瀛洲¶
　　　三山順風渡江¶
三山離鎮逺一棹渡江來月出鮫人泣潮歸龍子回持¶
心絶思慮撫事去驚猜向晚情何適詩成句穏裁¶
　　　螃蠏磯¶
小小鸕鷀艇團團螃蠏磯客㠶朝落影漁火夜藏輝圩¶
<pb:KR4e0097_WYG_003-14b>¶
濶稻梁熟汀長蘆葉稀江鄉如可隠吾欲問東歸¶
　　　和尚港¶
人傳和尚港春水没漁磯不見浮盃渡空聞飛錫歸鰣¶
魚三月美螃蠏九秋肥惆悵𤣥真隠衰年與願違¶
　　　魯港¶
魯港停舟處相逢故老談河魚時潑剌江燕又呢喃帶¶
雨張㠶腹臨風拂劍鐔百年董狐筆憤死木綿菴¶
　　　梟磯(宣城誌載廟祠昭/烈夫人孫權妹)¶
<pb:KR4e0097_WYG_003-15a>¶
拳石聳江中波流四面同今傳神顯異昔詫女英雄巴¶
蜀經營逺荆吳割據通魂歸思故國不祀永安宫¶
　　　蕪湖縣¶
蕪湖舊名邑官廨幾經年鼓響來祠下舟行到縣前江¶
花寒泣露浦樹暖浮煙遥憶祁陽尹同宗賴汝賢(姪彦/禎登)¶
　(洪武己卯科進士第授湖/廣永州府祁陽縣知縣)¶
　　　東廊山¶
山聳號東廊蜿蜒龍勢長地連春水白天入曉雲蒼日¶
<pb:KR4e0097_WYG_003-15b>¶
月經旋遶乾坤接混茫欲尋謝安樂著屐此徜徉¶
　　　西廊山¶
髙聳遥相並東西勢自分常飛兩山雨只隔一江雲韓¶
子登長慟愚公移未勤舟中幾回首蒼翠倚斜曛¶
　　　晚泊大信¶
大信維舟泊炊烟暝色迷水光連上下山勢隔東西江¶
接淮淝近天分吳楚低人家多賣酒旅客醉如泥¶
　　　贈蕭飛霞老道士¶
<pb:KR4e0097_WYG_003-16a>¶
白髪保修齡神全體自寜上清留紫府内景誦黄庭佩¶
劍龍來仗吹笙鶴下聽旌陽傳秘術符篆亦通靈¶
　　　贈栢仲芳¶
弟子昔承教先生今隠居白頭在閨閫彩服立庭除千¶
里形神隔三年音問疎相思函丈側凉月夜晴初¶
　　　又¶
相思長北望相别近南遊京國鶯花雨江湖蘆雁秋李¶
生師説在栢子隠居幽安得陪清講爐香細細浮¶
<pb:KR4e0097_WYG_003-16b>¶
　　　書示次兒禎¶
七載從遊宦勤劬孝念深關山千里月父子一生心老¶
驥思長道啼烏戀故林鄉書何日到遥望白雲岑¶
　　　又¶
老作王門客栖遲兩鬢霜長孫憐稚弱慈母喜康强寒¶
沼魚堪膾春罌酒可嘗昔年新種樹别後過人長¶
　　　又¶
吾家五兄弟僂指恰三人骨肉生兼死光隂秋復春家¶
<pb:KR4e0097_WYG_003-17a>¶
山千日酒宦海百年身幾度思先壠寒風淚洒巾¶
　　　又¶
我去驅車北兒歸返斾南頭寒宜戴帽髪短不勝簮詩¶
律吟餘穏羈懷飲後酣平安數行字一劄手初緘¶
　　　又¶
父老已如此子歸將若何乾坤饒雨露風雪阻關河花¶
縣民情切楓宸聖澤多涓埃期補報吾道肻蹉跎¶
　　　又¶
<pb:KR4e0097_WYG_003-17b>¶
弟昆心自切父子誼尤真日月千年曉乾坤萬物春角¶
聲催去斾㠶影候歸人送汝京華道澆愁酒味醇¶
　　　又¶
去馬䇿未數行舟櫂莫停客愁雙髩白家學一燈青肻¶
嘆彈新鋏何憂守舊經嚴城寒柝夜殘酒夢初醒¶
　　　又¶
瘦妻飲憂恨弱女憶嬌癡旅况天難管愁心客自知鴈¶
賔來北渚菊老醉東籬惆悵陶彭澤田園有所思¶
<pb:KR4e0097_WYG_003-18a>¶
　　　又¶
嗜慾心如水文章氣比虹青衫䝉帝澤彩筆奪天工肻¶
嘆龍鍾叟猶誇矍鑠翁時明當際遇道在豈終窮¶
　　　又¶
北雪馬如蝟南人貂作裘自諳為客况莫動念鄉愁子¶
母錢神在雌雄劍氣浮董生繁露筆寂寞著春秋¶
　　　寄内¶
恩賜王官俸封題寄老妻闗河異南北形影各東西離¶
<pb:KR4e0097_WYG_003-18b>¶
曠孫留贅嬌癡女在閨傷心安義命收汝萬行啼¶
　　　用鍾伴讀清明節燈下書懷韻¶
客裏愁無柰生前樂有涯頭風愈檄草眼月眩燈花泛¶
泛清江艇悠悠紫塞笳不須懷故土隨分酌流霞¶
　　　又¶
鄉書來日下老客在天涯冀北千家酒江南二月花旅¶
愁彈短鋏歸思動清笳悵望松楸處黄山隠暮霞¶
　　　又¶
<pb:KR4e0097_WYG_003-19a>¶
鄉心歸有日愁思浩無涯寒食家家雨清明處處花細¶
書裁短劄老淚滴悲笳望逺孤飛鶩天邉伴落霞¶
　　　又¶
雲鎻佳城處巖溪碧水涯翠珉悲没草彩筆夢生花牧¶
子風前笛羌人塞上笳傷心留異土歸思繞烟霞¶
　　　又¶
生長南山麓羈栖北海涯人情輕栁絮客夢瘦梅花遣¶
興乾春甕吹愁咽暮笳何當問丹訣修煉欲飡霞¶
<pb:KR4e0097_WYG_003-19b>¶
　　　題率濵亭¶
休父蕃遺裔髙亭俯率濵漁樵終隠客耕讀太平民栁¶
暗清溪雨花明碧嶂春何當謝塵鞅僦屋結比隣¶
　　　又¶
亭枕率溪水髙人時徃還自甘心跡靜未嘆鬢毛斑雨¶
暖跳紅鯉風凉下白鷴優游忘世慮拄頰飽㸔山¶
　　　又¶
海濵歸大老率土仰明君未賜鑑湖曲空傳盤谷文渚¶
<pb:KR4e0097_WYG_003-20a>¶
花紅作雨沙鳥白為羣安得亭中坐溪雲半榻分¶
　　　又¶
坦率忘機事長懷古樸風徒傳遇圯上何意卧隆中詩¶
夢空飛鶴文光尚吐虹百年訪遺迹雲散野亭空¶
　　　又¶
翰墨前朝老詩書後代孫蘿山近排闥率水淺當門地¶
寂名猶勝亭空扁尚存揚休能索詠此意許誰論¶
　　　奉賦野槖馳(并引/)¶
<pb:KR4e0097_WYG_003-20b>¶
　　　六月三日甘肅進野槖馳形小而力健能日行¶
　　　五百里羣臣獲觀命賦詩以進¶
性野何能蓄形龎自不羣逺行五百里重負一千斤毳¶
輭寒沾雪峯髙暖積雲從今歸惠養效力肻辭勤¶
　　　奉賦蹇驢¶
蹇驢自堪䇿應是駏驉儔緩轡小橋雪長鳴伏櫪秋謫¶
仙曽跨歩杜老每追遊黔産無他技文傳栁栁州¶
　　　秋曉陪駕出獵用鍾伴讀韻¶
<pb:KR4e0097_WYG_003-21a>¶
鷄鳴戒早炊曉日起嵎夷風力寒侵骨霜華濕㸃眉招¶
旌心望切侍駕歩行遲獲鹿歡聲動三軍得雋時¶
　　　進賀千秋節詩(甲申十二/月十六日)¶
明朝遵祖訓趙國錫王封宗社藩維壯山河表裏雄祥¶
光惟嶽降夀筭與天同祚𦙍千年盛貞符萬世隆成功¶
勞汗馬啟運翊飛龍鶴駕神仙府鸞笙帝子宫春回十¶
日後(是月二十/七日立春)星拱九霄中暖沁梅香潔寒消燭影紅¶
璽文金燦爛珮響玉玲瓏願效長生祝常瞻不老容獻¶
<pb:KR4e0097_WYG_003-21b>¶
圖來閬苑問道向崆峒善頌慚無補丹心效寸忠¶
　　七言律詩¶
　　　前元至正十四年間庚申帝遣使謝嘉卿航海¶
　　　齎名幣法酒至徽州歙縣徴師山隠士鄭玉子¶
　　　美授以翰林待制時端本堂正字鄭彦昭啟東¶
　　　宫侑以尚尊後辭不赴召值兵變所賜幣流落¶
　　　民間迺購得之余以舉保授興國縣令考滿入¶
　　　覲遂裁製為衣以朝天闕感前代之恩幣成聖¶
<pb:KR4e0097_WYG_003-22a>¶
　　　朝之品服謾成七言律一章以寄意云¶
剪就天機雲錦章銀絲萬縷日爭光應酬晚節冰霜志¶
猶帶前朝雨露香袖拂苔痕封印匣袂聨棠影上琴堂¶
三年製錦朝京闕衣繡終當歸故鄉¶
　　　江東廟¶
山繞川廻形勢雄神靈祠宇枕江東灌嬰已受平蠻䇿¶
石固應成佐漢功大業沛豐今已寂遺恩章貢久猶隆¶
故鄉燈火黎民樂祀饗春秋永不窮¶
<pb:KR4e0097_WYG_003-22b>¶
　　　出水寺¶
梵刹巍峩知幾年上方樓閣出雲烟天開兠率無雙境¶
山湧空同第一泉惠逺白蓮期入社陶潜黄菊願歸田¶
三生石上精魂在月照心清悟夙縁¶
　　　鬱孤䑓¶
岧嶤百尺鬱孤䑓境占清髙烏府開山聳空同連地起¶
水通章貢抱城來東西日月環雙轂今古乾坤小一盃¶
翠浪玉虹依舊在題詩誰繼大蘓才¶
<pb:KR4e0097_WYG_003-23a>¶
　　　考滿舟經十八灘¶
種就河陽花縣春此行考績覲楓宸三千里外思鄉客¶
十八灘頭遊宦人直節文山真大老逺歸儋耳舊詞臣¶
二公昔日曽經處苔石斑斑篆刻新¶
　　　峽江¶
崖裂龍門來峽江怒流不逞勢舂撞蜃樓雲結飛汀雨¶
鮫室風生歕石瀧天地古初開混沌山川形勝壓鴻龎¶
酒醒夜看篷窓月餘韻嗚嗚换笛腔¶
<pb:KR4e0097_WYG_003-23b>¶
　　　洪洲¶
洪洲如纜繫洪都浮筏成形壯地圖山接崆峒連兩廣¶
江通彭蠡入三吳水寒秋井潜蛟伏波暖晴沙去鴈呼¶
寳劍騰空何處覔中流石柱倚雲孤¶
　　　滕王閣¶
滕王髙閣倚晴霄十二欄干近斗杓國土藩封存故典¶
山川形勢拱中朝三王文壯虹光吐五老天開雲氣飄¶
懷古登臨興何已新紅酒熟注春瓢¶
<pb:KR4e0097_WYG_003-24a>¶
　　　吳城山祠讀蘇東坡石砮文(篆𨽻字/刻石)¶
儋耳歸來思不羣衣冠洗盡瘴烟氛質堅已出黿鼉窟¶
制古猶存蝌蚪文肅慎逺遺知後學荆梁入貢記前聞¶
摩挲石刻沉吟久漁笛聲中日又曛¶
　　石砮坡翁自南海歸至祠下徘徊於湖濵得之人¶
　　爭傳看隨失水中沒使人一探而復得遂留祠中¶
　　　過安慶弔余左丞¶
龍飛淮甸渡長江抗守孤城死肯降一士忠貞傳左轄¶
<pb:KR4e0097_WYG_003-24b>¶
百年神武定南邦杲真兄弟時稱獨巡逺勲勞世少雙¶
褒寵聖朝崇廟貌巫歌覡舞降神幢¶
　　　安慶城¶
大江萬里怒流長環繞堅城接混茫地控江淮入吳楚¶
水通巴蜀滙荆湘雲連瀛海浮仙島天近神州壯帝鄉¶
千古忠魂何處覔下招誰為遣巫陽(偽漢兵攻安慶元/左丞余闕守城不)¶
(降死之國朝旌其忠節/立廟賜額至今祭祀)¶
　　　過池州¶
<pb:KR4e0097_WYG_003-25a>¶
東南浩𣺌大江來山到池陽地勢開十里烟雲迷雉堞¶
百年風雨護龍堆居官自乏中牟政濟世應無太傳才¶
老我登髙尚能賦何煩授簡效鄒枚¶
　　　斗湖為道人謝玉林賦¶
半湖秋浸斗來寛彭蠡小龍時徃還仗劔驅雷翻水府¶
焚章乞雨達天關雲凝石髓朝流汞月漾驪珠夜吐丹¶
吹醒一床池草夢却隨仙侣跨青鸞¶
　　　送訓導陳公餘之筠陽(今瑞/州府)¶
<pb:KR4e0097_WYG_003-25b>¶
一經薦剡授官迴司教臯比講席開久聚徳星傳世業¶
好施化雨育英材江通文水清澂底山到筠陽翠作堆¶
九載考功多擢桂天香髙折數枝來¶
　　　又(公餘父陳仲述/任監察御史)¶
六籍窮探仔細看太邱家世弟昆難先生此日臯比席¶
御史當年獬豸冠自是青春司教職肻憐白首老儒官¶
西風黄菊筠陽道吟得新詩字字安¶
　　　送徐布政之廣東¶
<pb:KR4e0097_WYG_003-26a>¶
寵恩授職喜超遷慶錫綸音下日邉東廣秉鈞臣宰重¶
南州傳譜子孫賢五羊化石留千古一鶚横秋上九天¶
朔雪炎風總王土聖明徳治在承宣¶
　　　題江山獨歩圖為地理白彦竒賦¶
乾坤如此好溪山獨歩髙人自徃還龍駐盡時蒼石露¶
牛眠深處白雲閒邱原遊覽情何極風月吟哦興不慳¶
他日汝川川上路青鞋布襪訪松關¶
　　　安隠堂為秦遵道老人賦¶
<pb:KR4e0097_WYG_003-26b>¶
安隠堂中七十翁龎眉鶴髪古人風髙名不減韓康伯¶
厚澤應同龐徳公稚子趨庭鳩杖出嘉賔滿坐蟻尊空¶
賜歸得遂桑榆暖擊壤堯民樂嵗豐¶
　　　和伴讀鍾啟晦贈劉淵然髙道詩韻¶
乘風欲訪羽人邱道骨仙姿第一流壇上熒光宵禮斗¶
匣中劍影曉横秋姓名久達黃金闕品籍應居白玉樓¶
聖代只今崇教典何煩紫氣出關浮¶
　　　送僉憲武本大之官閩南¶
<pb:KR4e0097_WYG_003-27a>¶
拜命新除被寵光觀風持節鎮炎方三山恩煦繡衣日¶
八郡威凝白簡霜冰盌沉紅嘗荔子曉盤摘緑薦㯽榔¶
聖朝求治蘇民瘼肻讓澄清説范滂¶
　　　送大尹之官房縣¶
房陵山水繞郊墟令尹新除甫下車耆舊好尋髙士傳¶
交遊為寄故人書千家桃李春風後百里桑麻夜雨餘¶
共説㢘平宣治化細詢民瘼定何如¶
　　　和伴讀鍾啟晦雪中景春指揮留飲詩韻¶
<pb:KR4e0097_WYG_003-27b>¶
東風一夜散瓊花春滿皇都貴戚家簌&KR0609;寒聲蠶食葉¶
瀟瀟細響蟹行沙飲餘醇酎顔常渥吟得新詩髩欲華¶
晚跨驕驄歸甲第開尊宴客泛流霞¶
　　　題古鄞湯潤珉菊庄¶
東籬處士舊開徑東澗先生新作庄白髪自憐今世老¶
黄花猶惜昔時香百年清興留詩句九日髙情付酒觴¶
我欲賦歸歸未得秋風吹夢故園荒¶
　　　題畫馬¶
<pb:KR4e0097_WYG_003-28a>¶
房星墮地夜流光却向滎河産驌驦雲霧氣蒸疑鳳翥¶
風雷勢激若龍驤九千道里來神異十二天閑得俊良¶
好語奚官勤洗刷鸞輿穏駕御堦長¶
一駿能空萬馬羣貳師窮逺豈曽聞影孤不踏瑶池月¶
氣逸將陵玉宇雲首買千金來駿骨隊分五色雜龍文¶
同州沙苑春風早豐草烟青牧養勤¶
驕姿不肻向人嘶逸氣稜稜迅歩遲寳勒緩牽芳草雨¶
錦韀輕汚落花泥九衢風掉青絲尾萬里雲生碧玉蹄¶
<pb:KR4e0097_WYG_003-28b>¶
妙畫只今神變化龍光夜夜貫文奎¶
　　　寄四弟子彰¶
巖溪溪上吕家林廬墓年來宰木深雲冷九原今古恨¶
月明千里弟兄心白鷗眠渚閒馴性黄鳥迎風送好音¶
為問東籬叢菊在相思幾度動清吟¶
　　程母朱氏亢節守志夀躋百嵗李雪菴為書夀樂¶
　　堂崇節堂六大字以昭山窓先生之遺澤二子白¶
　　玉君玉復扁其樓曰朝陽曰拂雲其孫成得請予¶
<pb:KR4e0097_WYG_003-29a>¶
　　記之乃詠次四詩云¶
　　　夀樂堂¶
夀樂堂中白髪親生存强健百年身嫠居月苦青帷夜¶
笑語風和綵服春諼草欣榮衛國詠大椿憔悴漆園人¶
雪庵字畫題華扁射斗虹光筆有神¶
　　　崇節堂¶
崇節堂中婦徳全豈期偕老不齊年蕭蕭白髪青霜肅¶
耿耿丹心白日懸身比瓊瑶應共粹志如金石自同堅¶
<pb:KR4e0097_WYG_003-29b>¶
玉堂肻與書貞節史筆當今繼馬遷¶
　　　朝陽樓¶
朝陽樓外楚天東霞捧曈曈曉日紅弱木金雞飛翐翐¶
茂梧丹鳳語雝雝闗弓后羿留孤轂緩轡羲和御六龍¶
下土小臣仰餘照四時佳景駐春融¶
　　　拂雲樓¶
拂雲樓外萬竿齊直榦森森接漢低春雨百年龍未化¶
秋風五夜鳳來棲渭川波漾清隂轉蔣逕雲拖翠色迷¶
<pb:KR4e0097_WYG_003-30a>¶
昔日凭闌今逺去詩成幾度寄留題¶
　　　九日遊慶夀寺¶
出遊九日訪招提歩屧秋風信杖藜聞有紫㽔芝産秀¶
想多黄蕋菊開齊閒官真隠陶彭澤内史清名王㑹稽¶
老衲已無心跡累自慚待漏聽朝鷄¶
　　　偕胡伴讀訪繼上人¶
偶逢嘉節試同遊古刹黄花九月秋蓮社陶潜應有約¶
茰囊桓景不須求乾坤容我襟懐壯光景催人嵗月流¶
<pb:KR4e0097_WYG_003-30b>¶
為問麟經家學在相期二老紹前修¶
為訪髙僧浣俗縁黄花香寂晚秋天杜公詩句稱支遁¶
韓子書辭慕大顛嗜酒許開彭澤戒喫茶應悟趙州禪¶
法華讀罷心如水方丈香浮一篆烟¶
　　　二月二十日得家書¶
喜得平安一紙書欣然頓覺客愁除四千道路雲山逺¶
六十年華雪髩踈肻羨腰錢騎有鶴不須彈鋏食無魚¶
丹心報國忠誠在老我王門日曳裾¶
<pb:KR4e0097_WYG_003-31a>¶
　　　三月一日夜夢歸家¶
十年宦寓在天涯此夜徐徐夢到家形幻春風輕栁絮¶
神清寒雪瘦梅花歸心未逐河邉棹旅思頻驚塞上笳¶
依舊黄山千丈月遽遽飛蝶悞南華¶
　　　憶二弟¶
愚兄文學人皆似二季才華世共推旅思何如鄉思好¶
少年那比老年衰江南春雨青燈夜塞北寒雲白雪時¶
杳杳空傳鴻鴈字悠悠長賦鶺鴒詩¶
<pb:KR4e0097_WYG_003-31b>¶
　　　寄萬松道士程宗吉¶
少年卜築棲稠樹老境投閒隠萬松月白黄山騎獨鶴¶
風清紫府佩雙龍平生物外交情厚異土人間旅思濃¶
何日歸田共還徃秋雲步穏一枝笻¶
　　　春菴楊紀善見子之喜有詩次韻奉賀三首¶
乏嗣承宗亦可羞掌珠喜見瑞光浮家聲有紹惟楊震¶
天道無知只鄧攸賀客每傳詩志喜誇人不用酒消憂¶
他年好紹箕裘業才俊當推第一流¶
<pb:KR4e0097_WYG_003-32a>¶
津津喜色上眉頭賔主持盃互勸酬有酒何煩説罍恥¶
無錢安用效囊羞應門豈比李泰伯生子當如孫仲謀¶
欲驗寸心窺造化百年春雨長松楸¶
意令與國助租丁自是承宗徳澤馨祥鳯已知生鸑鷟¶
小蟲何必負螟蛉陽回氣候生鄒律春藹芝蘭滿謝庭¶
父子祖孫傳百代此心安用測沈㝠¶
　　五言排律¶
　　　和吕徳昭春日遊問政二十韻¶
<pb:KR4e0097_WYG_003-32b>¶
仙家白雲裏水複更山重已化雙飛舄空傳九節笻石¶
函藏秘訣寳劍瘞銛鋒境勝華陽洞形髙天柱峰尋真¶
何處問學隠此情鍾阮肇留遺事劉晨覔舊蹤珮懸青¶
玉鏤丹熟紫金鎔呪法能馴虎輕身可跨龍蟠桃開蓓¶
蕾芝草長丰茸日月同駒隙乾坤等蟻封蓬萊知路永¶
閬苑得春濃鶴老應摧羽魚潜不露喁唐詩存古碣秦¶
爵授枯松樹穴穿飛䑕巖空集稚蜂生涯從澹泊景物¶
自從容頗覺遊多趣何煩悶少悰石香炊飰軟泉冽釀¶
<pb:KR4e0097_WYG_003-33a>¶
醅醲自有逃名志寜無學古胸踈狂李太白風致郭林¶
宗羨子能行樂來歸日下舂¶
　　　和劉通判贈人刻圖書印韻¶
剪刀知漢篆符刻是秦書磨礪形模小雕鎪字畫踈絶¶
憐新製巧豈識古文餘印白纎痕滅涵朱淡色除售求¶
増貴重貽贈感勤渠素璞剜難就黄金鑄不如傳家稱¶
舊物好古屬貧居經史煩明證篇章任巻舒牙籖標李¶
泌藻翰記盧琚㩦貢玉堂署相隨賦子虛¶
<pb:KR4e0097_WYG_003-33b>¶
　　七言排律¶
　　　題醫士朱士良紫陽讀書巻¶
結屋紫陽山下村承家今喜見文孫方抄已積三千巻¶
書讀須窮十萬言緗帙芸香蒸雨潤石爐藥氣散烟昏¶
杏林手種隂功茂雲谷心傳道脉存龍虎煉成能自衛¶
蟲魚註就許重論莫辭此日辛勤力要使他年學術尊¶
　　　又¶
流水淙淙撼石梁紫陽當戸挹嵐光何殊講習居長白¶
<pb:KR4e0097_WYG_003-34a>¶
自説流傳屬太倉藥品君臣儲滿籠書籖今古積連床¶
螢囊照眼能供讀龍化為人欲問方坐愛茅簷隨月色¶
病思橘井湧泉香良醫良相真何異好拯生民濟世康¶
　¶
　¶
　¶
　¶
　¶
<pb:KR4e0097_WYG_003-34b>¶
　¶
　¶
　¶
　¶
　¶
　¶
　¶
　梧岡集巻三¶
