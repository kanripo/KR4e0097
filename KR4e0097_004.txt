# -*- mode: mandoku-view; -*-
#+TITLE: 梧岡集
#+DATE: 2015-08-25 00:19:40.836639
#+PROPERTY: ID KR4e0097
#+PROPERTY: BASEEDITION WYG    
#+PROPERTY: JUAN 卷四
<pb:KR4e0097_WYG_004-1a>¶
欽定四庫全書¶
　梧岡集巻四¶
　　　　　　　　　　　　明　唐文鳳　撰¶
　　七言絶句¶
　　　題太常寺丞吕仲善寄弟仲鉉雙雀圖¶
啾啾雙雀曉風寒花到酴醿春事䦨應似鴒原急難意¶
蕭條不是紇干山¶
　　　題無心道人墨竹¶
<pb:KR4e0097_WYG_004-1b>¶
一江踈雨翠烟迷愁結寒雲楚甸低猶憶泊舟蒼石岸¶
黄陵廟下鷓鴣啼¶
鐵網何年出海波玉根此日迸江莎重華不返蒼梧逺¶
愁絶天寒雙翠娥¶
　　　題孤鴈圖¶
當年曽讀鮑當詠此日欣觀崔白圖紫塞月寒憐影暗¶
黄蘆風急想聲孤¶
　　　題東坡赤壁圖¶
<pb:KR4e0097_WYG_004-2a>¶
堪笑黄州秃髪翁江山詞賦兩爭雄至今千載留圖畫¶
良夜扁舟一鶴東¶
　　　題畫牛圖二首圖有翰林滕王霄留題¶
三年出宰勸勤耕䆉稏西風秋雨晴從此牛閒飽豐草¶
可無留犢慰民情¶
犢飽眠雲倦不行平沙過雨草初榮玉堂亦有歸耕志¶
牛背青山一笛横¶
　　　題太常寺丞吕仲善寄弟仲鉉雙鴈圖¶
<pb:KR4e0097_WYG_004-2b>¶
黄蘆葉颭晚風輕何事離羣獨自鳴雲濶天髙行已斷¶
江湖遥憶弟兄情¶
　　　題道士王貞白小像¶
碧水丹山物外春瓊樓玉宇絶埃塵不隨跨鶴吹笙去¶
猶作華陽洞裏人¶
　　　題墨梅¶
嫩條枯榦著疎華曽訪林逋處士家放鶴孤山秋夜永¶
娟娟明月照江沙¶
<pb:KR4e0097_WYG_004-3a>¶
　　　題馬驎桃竹圖¶
翠竹緋桃近水濵杖藜應是避秦人緝熙殿上春光永¶
豈識青城月色新¶
　　　題懸崖蘭竹木石圖¶
懸崖石罅托孤叢冉冉幽香拂晚風忽洒一枝湘雨濕¶
平生心事喜相同¶
九畹如何不託根却從孤石寄香魂鳳歸來啄琅玕實¶
留得青山月一痕¶
<pb:KR4e0097_WYG_004-3b>¶
平生不肻汗秦鞭來伴湘江二女仙千古忠魂向何處¶
御風紉佩尚泠然¶
　　　題玉堂學士圖¶
硯池波暖墨蛟腥睡起揮毫手不停天上玉堂春晝永¶
明朝宣㫖冩蘭亭¶
　　　題梅竹圖¶
翡翠烟迷葉底寒瓊瑶雪積樹頭乾小橋流水人何在¶
猶照孤山月一團¶
<pb:KR4e0097_WYG_004-4a>¶
　　　題層巒積翠圖¶
疊巘重巒翠欲流雲藏古刹倚巖幽上方鐘罷僧歸晚¶
古木寒泉十里秋¶
　　　題林下讀書圖¶
林下風流老隠居心閒謾讀數篇書催科政拙何能了¶
野鶴孤雲媿不如¶
　　　奉題徽宗御筆十八鶴圖¶
仙姿何事擬登瀛不戒乘軒百感生千古青城空月色¶
<pb:KR4e0097_WYG_004-4b>¶
可憐無復九臯鳴¶
　　　題烏騅圖¶
黑雲不散䕶龍身墜地房星夜有神只恐徤兒羈未得¶
瀟瀟風雨欲生鱗¶
　　　題畫馬¶
手控柔韁洗刷䦨曽經渇飲九河乾太平無事邉塵靜¶
好入君王十二閑¶
鬃振蹄奔勢欲馳齕餘豐草搶頭低平坡樹影凉如洗¶
<pb:KR4e0097_WYG_004-5a>¶
却憶瑶池月下嘶¶
　　　題折梅花¶
墨沼移春春不知却將𤣥色换仙姿小橋流水孤山路¶
呼鶴歸來月上遲¶
寒風吹入硯池波疎影清涵春意多月白羅浮香夢醒¶
飛來青鳥夜如何¶
　　　送金仲逺調大同衛掾¶
三月東風吹雨晴龍灣江上看潮生潮生潮落自朝暮¶
<pb:KR4e0097_WYG_004-5b>¶
不盡鄉人離别情¶
我留子去意悽悽匹馬長途獨向西若到鴈門關外望¶
故鄉回首白雲低¶
　　　寄縣丞魏尚質¶
一緘書寄見真情令我相思雪髪生語寂空庭閒白晝¶
滿簾槐影日微明¶
溪上青山城上樓相思雲樹意悠悠西風鴈呌江湖逺¶
明月蘆花千里秋¶
<pb:KR4e0097_WYG_004-6a>¶
　　　寄主簿髙泰銘¶
髙適能詩五十過文孫才徳藹春和三年小試勾稽簿¶
處處桑麻雨露多¶
　　　寄龍南知縣劉誠忠¶
平生特達劉公幹老去栖遲唐子西三載情懷若膠漆¶
　一時踪跡異雲泥¶
艤櫂相逢鐵索灘沙頭風雨一罇寒别離幾度思君切¶
倚遍重樓十二䦨¶
<pb:KR4e0097_WYG_004-6b>¶
　　　謝平川耆民鍾尚義寄鮓¶
味如膾雪色如霞逺寄包封道路賖酒醒夢回凉雨過¶
不知身世在京華¶
真情不減孟宗寄㢘譽何須羊續懸萍雨荷風生酒興¶
夜䦨飛夢到平川¶
芼以辛薑添美味沃之苦酒吐竒光冰盤碎切飛霞片¶
采石罇深入醉鄉¶
甕潭昔有銅環鯉何事而今碎雪鱗慰我老饕尚能賦¶
<pb:KR4e0097_WYG_004-7a>¶
詩瓢酒杓細分春¶
彈鋏王門食有魚寄來磁甕更鮮腴謝詩媿非裹鮓帖¶
贈逺當傳雙鯉書¶
　　　寄孝子吕叔素¶
相傳禮樂太常家市隠城南靜不譁兄弟怡怡自和輯¶
春風庭院紫荆花¶
廬墓三年孝行全姓名已達九重天蓼莪應念劬勞徳¶
彤管當書史一編¶
<pb:KR4e0097_WYG_004-7b>¶
教子傳家守一經百年文獻舊氊青雄辭妙畫南金價¶
磨石當鐫太史銘¶
　　　寄生員徐永徳¶
明倫堂下竹疎疎枝葉蕭森凉雨餘滿目塵囂俱洗盡¶
夜深吹燭照殘書¶
　　　寄鍾子常文學¶
紫髯才俊總超羣筆底春生五色雲千里相思共良夜¶
東龕巗畔月紛紛¶
<pb:KR4e0097_WYG_004-8a>¶
龍潭酌别惜擕分酒濕淋漓白練裙何日相逢共傾葢¶
寸心長繞㶑江雲¶
天上宏開白玉堂老臣侍讀沐恩光拔茅連茹思才俊¶
東野雲龍願頡頏¶
妙畫清詩才思新笑談頓使座生春白頭媿我鵷鸞侣¶
青眼思君鷗鷺羣¶
陽山東望起朝霞富貴功勲越國家秋色可憐今寂寞¶
獨留黃菊一枝花¶
<pb:KR4e0097_WYG_004-8b>¶
　　　寄秀才羅季翔劉徳明劉志用陳克讓王達禮¶
　　　方文興鄧子民楊汝誠¶
我來子去各東西蹤跡何殊鴻印泥座上春風誰許挹¶
滿庭棠影鳥空啼¶
師席長虛知幾年雨寒塵暗廣文氊揚雄已老侯芭去¶
寂寞何人守太𤣥¶
　　　寄徐復本主簿¶
白髪臞翁特冩真風霜骨格雪精神鶯花故國十年雨¶
<pb:KR4e0097_WYG_004-9a>¶
鸞枳當時百里春¶
　　　寄楊南夀¶
關西夫子道尤尊清白傳家到耳孫幾度相思程水路¶
白沙翠竹月當門¶
僦居近住古城邉大隠如何在市廛雲散西山青似洗¶
踈疎凉雨洒簾前¶
　　　寄黄子成¶
每愛西江雙井黃食蓮念母寸心長東隣舅氏年將老¶
<pb:KR4e0097_WYG_004-9b>¶
相見何煩憶渭陽¶
載酒龕巖飲石坡危橋揺兀歩難過至今夢想何由到¶
心逐春風繞薜蘿¶
　　　題墨梅¶
前村昨夜雪晴時春到寒花第一枝錯認孤山小橋路¶
月移踈影鶴歸遲¶
東風吹春到南枝三花五蕋香參差幽禽戴雪頭已白¶
月明忍凍應多時¶
<pb:KR4e0097_WYG_004-10a>¶
　　　題紅梅¶
春沁南枝雨未乾東風吹暖已消寒何人㸃染臙脂裹¶
疑是嫦娥絳雪丹¶
　　　題畫¶
斷磯石罅兩舟艤繁木雲邉孤館藏有客讀書忘俗慮¶
緑楊風軟日初長¶
落落長松蒼幹古深深幽館碧窓虛堦除近水鳬鷖集¶
知是山中曉雨餘¶
<pb:KR4e0097_WYG_004-10b>¶
　　　題宋李綱帳緑亭詩後¶
狡童已沮勤王志老檜猶貪蔽日隂帳緑春深風雨横¶
　一生空負老臣心¶
　　　環珮重來軒為槐塘程文實賦¶
當時丞相七絃琴尚有髙山流水音今日猶能存手澤¶
祖孫相繼百年心¶
何年斵就嶧陽桐律吕音諧指下工相業當時勤燮理¶
心同虞舜鼓南風¶
<pb:KR4e0097_WYG_004-11a>¶
相業相傳祖澤存至今厚徳説髙門遥知府第多清思¶
三弄梅花月一痕¶
　　　敬䝉書賜梧岡二大字伏覩八法精妙超入神¶
　　　品寵榮所及不勝喜慶十襲珍藏永為家寳謹¶
　　　賦詩謝恩¶
頒賜梧岡翰墨香錦箋字字響琳琅山林若候藏書處¶
午夜晴虹貫月光¶
　　　詠睿筆畫蜂¶
<pb:KR4e0097_WYG_004-11b>¶
報衙課蜜日飛忙競採羣芳浥露香睿筆冩生同化育¶
上林隨處駐春光¶
　　　又¶
午衙初報徃來飛採得花香兩翅歸微物亦䝉歸睿思¶
君臣誼重識天機¶
　　　謝賜睿書¶
清思臨池白晝長金箋揮灑染龍香侍臣得賜琳琅字¶
奕世相傳被寵光¶
<pb:KR4e0097_WYG_004-12a>¶
鸞翔鳳翥精神異虎卧龍驤氣勢雄若候藏書占太史¶
九天光燄貫長虹¶
　　　詠馬¶
房星天駟夜凝神光照祥雲散滿身十二閑中知第一¶
草豐沙苑早回春¶
龍馬由來産渥洼驕思顧影自矜誇太平天子東封日¶
五色成羣雲作花¶
　　　奉賦清曉詩¶
<pb:KR4e0097_WYG_004-12b>¶
日色曈曨曉氣寒風生仙仗露華乾封章啟讀清朝早¶
身在蓬萊玉笋班¶
　　　謝賜睿翰神妙變化逺法鍾王臣子儀不勝欣¶
　　　躍賦詩以進¶
睿思筆力掃千軍冩遍金箋五色紋墨沼鸞飛光掣電¶
天門龍跳勢騰雲¶
　　　又¶
清興閒書筆陣圖妙窺八法不須摹鍾王墨跡何堪數¶
<pb:KR4e0097_WYG_004-13a>¶
摘得驪龍頷下珠¶
　　　又¶
臨池清思日初長龍劑香生玉楮光八法精深入神品¶
侍臣蒙賜永珎藏¶
　　　奉賦秋凉詩和陸長史韻¶
金井梧飄早報秋星流大火暑全收人間爽氣清如水¶
凉滿山家十二樓¶
　　　奉賦對月詩和陸長史韻¶
<pb:KR4e0097_WYG_004-13b>¶
風掃浮雲淨碧空秋蟾皎潔出天東賢王心鏡清如水¶
　一照光明萬里同¶
　　雜體¶
　　　送張守正歸句容故鄉¶
　　　啼烏行¶
慈烏啼聲何悲聲悲情慘風凄凄昔時孤雄引雛飛雛¶
飛逺去羽翼齊可憐流落天之涯孤雄摧折嗟命違天¶
荒地老歸無期雛生未報返哺慈霜寒水夜長相思慈¶
<pb:KR4e0097_WYG_004-14a>¶
烏啼聲何悲爾何不徃故林栖中有喬木連雲低願因¶
晨風送爾歸空巢補葺哺其兒不受風雨漂揺危¶
　　　鳴鴈篇¶
鴈鳴嘹唳穿雲飛秋風吹老黄蘆枝江南江北九月時¶
水田菰米食可肥平沙漠漠羅網稀年年飲啄忘禍機¶
南天月色無光暉孤鴻行斷摧翅垂翩翩不下洲渚非¶
思鄉旅客情依依幾回緘書煩寄之鴈雙欲來胡不來¶
今年與客同春歸¶
<pb:KR4e0097_WYG_004-14b>¶
　　　茆山歌¶
茆山三峯瘦於削拔地劖天起巖㟧茆家兄弟已成仙¶
翩然欲下騎丹鶴瓊宫琳宇相參差靈芝瑞草何葳蕤¶
羽衣或跨黒虎降玉印曾獲白兔窺可憐桑田變滄海¶
依舊三峯森翠靄山中有客久出遊孟浪不歸今幾載¶
昨朝青鳥傳雲書招邀好覔烟霞居白石炊香凝雪粒¶
黄精釀熟浮玉蛆飈車忽乘歸興速茆山之歌已終曲¶
慇懃為我謝茆仙丹䑓許註長生籙¶
<pb:KR4e0097_WYG_004-15a>¶
　　　洞天曲¶
天下洞天三十六茆家兄弟來句曲至今虹光貫斗牛¶
藥爐九轉還丹伏三峯直走如驚龍落日倒射青芙蓉¶
剛風吹老瓊花折書傳雲錦來金童功成寄語逺遊客¶
好訪山中一區宅歸來管領舊烟霞長嘯數聲秋月白¶
　　　黄山謡¶
黃山之髙髙倚天三十六峯含紫烟秋空浸月開金蓮¶
浮邱容成久飛仙至今尚湧硃砂泉二仙一笑三千年¶
<pb:KR4e0097_WYG_004-15b>¶
海枯石爛陵谷遷蓬瀛嬉戲何時還丹室空閟青瑶編¶
猿吟啾啾鶴翩翩山靈誰主空凄然句曲有客抛塵縁¶
卧雲嵗久志益堅御風復返三茅巔下視齊州九㸃烟¶
　　　送鮑仲嘉省親詩¶
　　　望雲篇¶
朝登崇山言䇿其馬白雲孤飛親舍在下望彼白雲悠¶
悠其思思親云逺曷能來歸浮雲在空變態無跡吁嗟¶
季子滯于行役昔之未返憂心孔殷今爾既還笑語訢¶
<pb:KR4e0097_WYG_004-16a>¶
訢有斑其衣有白其髮再瞻再拜慰爾契濶躋彼堂矣¶
稱彼觴矣親之康矣樂無疆矣¶
　　　遊子吟¶
朝為遊子吟暮懷遊子悲遊子去日逺慈母將儔依母¶
髮白如雪子心皎如月但得子心如月圓照母白髮髙¶
堂前¶
　　　彩衣曲¶
彩衣兮般般遊子歸兮慈母歡彩衣兮楚楚遊子去兮¶
<pb:KR4e0097_WYG_004-16b>¶
母心苦遊子去兮離憂多母心苦兮將柰何¶
　　　樹萱吟¶
樹萱北堂戺翠葉何葳㽔深沾雨露恩恐遭霜雪萎昔¶
年初種時短短根在土今年已著花蕋擘金&KR0107;股花開¶
僅十日親夀期千春常懷嵗月邁未報鞠育仁誰言可¶
忘憂離憂轉如積臨行繞萱叢露濡彩衣濕¶
　　　占鵲辭¶
北堂靈鵲聲喳喳下堦自銜萱草花慈母倚門每占喜¶
<pb:KR4e0097_WYG_004-17a>¶
定想行人歸到家昔時苦被鵲聲悞臆對含愁如欲訴¶
今日鵲聲知有凖驚去回翔仍返顧東家郎君不出庭¶
别離那識過平生縱使今朝競喧噪有耳何曽為爾聽¶
西家農夫在田野恬熙生長茅檐下幾回著意送清音¶
聒亂生憎遭唾罵惟有慈闈白髮親屢卜佳聲秋復春¶
温凊疎違甘㫖缺而今喜見逺歸人丁寜靈鵲莫飛去¶
深栖只向堂前樹上無鷹鸇下彈丸每聽流聲慰愁緒¶
行人既歸爾相宜行人又去爾不知但當愛身慎飲啄¶
<pb:KR4e0097_WYG_004-17b>¶
他年再報歸來期¶
　　　烏夜啼和韻¶
遶樹三匝烏擇栖風清月白吚喔啼閨中惱殺無家女¶
時時臆對含愁語抛鍼倦繡减蘭燈臉褪鉛花墮紅雨¶
　　　關山月¶
秋月生寒山照妾空幃間忽起逺道思良人守秦關近¶
聞更移戍舟上瀘河灣迢迢各千里相望何時還盛年¶
嘆零落覽鏡凋朱顔妾心徒自悲月色長自閒¶
<pb:KR4e0097_WYG_004-18a>¶
　　　樹中草¶
野草附樹青蟠根空穴裏雖䝉雨露濡柔葉易枯死嗟¶
爾亦何情失地猶貪生不如培厚土芊芊自欣榮¶
　　　短歌行¶
日月苦短短倐忽百年滿古今浩茫茫慷慨萬感長不¶
如飲美酒驅愁消鬢霜勞勞塵世内沉醉知幾塲有子¶
力耕稼有婦供蠶桑口吟白紵詞手把黄金觴哂彼輕¶
薄兒車騎誇輝光¶
<pb:KR4e0097_WYG_004-18b>¶
　　　陌上花¶
陌上花開春日遲臨安女兒緩緩歸花開容易辭故枝¶
緩歸只恐恩愛違人生幾何成老醜勸君且盡一杯酒¶
願君善保千金夀夾馬祥光盪牛斗滿目江山復何有¶
　　　緑水曲¶
緑水不見底水深情更深中有比目魚同目復同心¶
　　　洛陽陌¶
看花洛陽陌春色上衣來但使花長好不肻放春回¶
<pb:KR4e0097_WYG_004-19a>¶
　　　靜夜思¶
舉頭見明月萬古月不老月圓人亦圓人月應同好¶
　　　相逢行¶
相逢不道逺相見即言歸髙堂春晝永好待舞斑衣¶
　　　玉階怨¶
夜深白玉階露下寒侵骨娉婷不敢行恐踏團圓月¶
　　　上東門行¶
上東門在何所河陽城南瀍河滸舊時豪華今已空惟¶
<pb:KR4e0097_WYG_004-19b>¶
有當年一抔土聞説漢家全盛秋門前列第皆王侯朱¶
輪翠轂日來徃凝笳疊鼔長喧啾畫簷雕拱接宫觀十¶
里香塵飛不斷天上頻頒丹詔過民間屢免田租半白¶
髪老人不識兵閭閻小兒歌太平鬬雞走馬尋常事豈¶
有紛紛愁嘆聲二疏乞歸章初上公卿曾此盛供帳道¶
傍觀者如雲屯雜彩從車幾千輛韶華轉眼流星過倐¶
忽荆棘埋銅駝逢萌掛冠固已矣石勒倚嘯將如何徃¶
事傷心不能道惆悵東門何足保君不見北邙山頭四¶
<pb:KR4e0097_WYG_004-20a>¶
五陵玉匣珠襦總荒草¶
　　　七星石歌(永樂年間/取歸禁苑)¶
不周山崩天柱折天傾西北形露缺混沌已分元氣裂¶
女媧補之毋乃拙煉石五色生紫&KR0196;雲粘霞綴恐未堅¶
列宿參差自環繞璇杓耀芒安次躔後來星隕化為石¶
少陽少剛同氣質沉思應是媧皇遺暈暎珠聨猶玓瓅¶
何年下墜新安城砥平瑩滑常晶熒六丁呵䕶神鬼守¶
肻與人世鐫碑銘移來獨在萬山頂妥置琳宫秋月冷¶
<pb:KR4e0097_WYG_004-20b>¶
歩虛聲歇剛風吹瀛海神遊夢初醒揚州道士騎鶴仙¶
幾廻朗誦黄庭篇簮冠佩劍爽思襲澂空浸水光相連¶
土花莫蝕埃塵凈刼火難燃離斧刄寗戚扣角那能歌¶
秦人施鞭安敢運非産廬阜非太湖赤瑛為骨瓊為膚¶
煌煌耿耿三四㸃如此至寳寰區無好共兹山鎮悠久¶
夜夜祥光照穹垕不磨不泐千萬年留向瑶壇長禮斗¶
　　聨句¶
　　　洪武三年十二月廿又三日喜文虎長兄受丞¶
<pb:KR4e0097_WYG_004-21a>¶
　　　江安之命自京便道歸省是夕張燈酌酒父母¶
　　　在堂五兄弟次坐家嚴首倡二句相與聨詩以¶
　　　紀家庭一時聚樂之情耳¶
秃頭憐父白老眼為兒青(父/)山顯因人傑才超覺地靈¶
(兄/)東湖徐穉宅西蜀子雲亭(文鳳/)世守寒氊物家傳古¶
硯銘(父/)三年忘窈窕隻影顧娉婷(兄/)今日來儀鳳當時¶
拾聚螢(鳳/)胡床知坐穏羌笛不須聽(父/)世事風中燭人¶
情水上萍(兄/)清名推善政舊業守遺經(鳳/)莫壓陳驚座¶
<pb:KR4e0097_WYG_004-21b>¶
猶思鯉過庭(父/)恢恢存晚節落落嘆晨星(兄/)蘇子歸巴¶
國申公出漢廷(鳳/)便須花作縣莫戀肉為屏(父/)書信憑¶
鴻雁原情相鶺鴒(兄/)公門有桃李藥籠備蔘苓(鳳/)村號¶
浣花曲橋題駟馬䮐(父/)無兒堪授業有女待歸寜(兄/)故¶
里雲連屋長江雪滿汀(鳳/)流光已健子種徳必添丁(父/)¶
飲酒思吞海為文學建瓴(兄/)親情膠固漆時俗渭同涇¶
(鳳/)栖鳥巢南越神鯤化北溟(父/)家音報烏鵲燈喜綴蜻¶
蜓(兄/)寡和成孤唱沉酣恥獨醒(鳳/)羲和稱逺馭日月肻¶
<pb:KR4e0097_WYG_004-22a>¶
雙停(父/)奉養違甘㫖棲遲感莢蓂(兄/)龍顔瞻近侍鶴髮¶
享脩齡(鳳/)草長康成里松髙御史㕔(父/)誰憐心似鐵自¶
嘆口如瓶(兄/)栁眼春烟潤梅腮凍雨零金陵方返斾鄱¶
水乂揚舲鸞瑟難膠柱牛刀試發硎(闕/)¶
　　文鳳遭家多難凶禍相仍今春二月聞長兄訃音¶
　　秋九月又不幸先妣傾棄文麟弟留滯廣西三載¶
　　未歸久絶音耗未知存亡偶閱故篋得此詩舊藁¶
　　不忍遺棄追思曩昔父母俱存兄弟無故一時倡¶
<pb:KR4e0097_WYG_004-22b>¶
　　酬之樂不可復矣嗚呼昔日未知為難遇今而履¶
　　此始知其為難遇曽子所謂孝有不及悌有不時¶
　　信哉斯言因録於此涕淚危迸悲痛不能禁耳時¶
　　洪武十二年臘月九日文鳳謹跋¶
　¶
　¶
　¶
　梧岡集巻四¶
